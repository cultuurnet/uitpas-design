Belangrijkste om te weten: bij ontwerpen voor print is de drager meestal wit en wordt er enkel gedrukt wat je in de PDF ziet. Voor zeefdruk op een transparante plaat wordt alle kleur die aanwezig is in het bestand (en ook wit dus) volledig gedrukt. Per kleur moet er dus best een aparte laag gemaakt worden, die enkel bevat wat er effectief zichtbaar is en gedrukt moet worden. Dus geen witte vlakken ergens bovenop leggen om er zogezegd transparant te laten uitzien ;-)

Je moet ervan uitgaan dat de donkerste laag eerst gedrukt wordt op de transparante plaat (om het doorschijnen van onderliggende lagen te vermijden). Vervolgens de andere kleuren en dan nog eens met wit. Dat wit mag uiteraard wel over de volledige plaat. Behalve waar het venster voor de display zit en ev. aan de randen als je die transparant wilt. Het wit wordt ook 2 x gedrukt om goed te dekken.

Wij hebben in ons ontwerp ook overal 2 mm overlap (bleed) voorzien tussen 2 verschillende lagen met aansluitende randen. Dit is (zoals bij traditioneel drukwerk) om te vermijden dat er onderliggende lagen zichtbaar worden als je drager een klein beetje zou verschuiven tussen 2 drukgangen.

En tenslotte nog:
- van alle kleuren spotkleuren maken
- testen in overprint (zien of alle kleuren nog kloppen)

In bijlage ook een voorbeeld Illustrator-file met volgende lagen:

1. METAAL
-- afmetingen & uitsnijdingen van het metalen frame
-- oppervlakte en positie van display- en scanzone

2. PLEXI
-- afmetingen van plaat
-- CYAAN = hulplaag om de transparante laag te testen
-- als je deze aanzet en het display wordt wit, dan is er iets fout!

3. ONTWERP
-- basisontwerp (niet voor zeefdruk)

4. ZEEFDRUK
-- ontwerp op maat van zeefdrukproces
-- voorzien van enkel mm overlap tussen verschillende kleurgangen
-- uitgaande van deze volgorde: 1. Zwart -> 2. Grijs -> 3. Geel -> 4. Wit

Groeten
Luk

PS: zoals gezegd: indien er iets niet helemaal duidelijk, aarzel niet om de ontwerper uit te nodigen voor een demo. EÃ©n 3D-model zegt meer dan 1000 woorden :-) En het bespaart achteraf veel gedoe.
